# Wstęp

Pierwsze ogłoszenie: wyklad zaczyna się o 8.00.

<!-- Prowadzący: Urszula Banaszczak-Soroka
email: urszulasoroka@wp.pl
telefon: 661945195 -->

Ustny egzamin - trzy pytania, z jednego można zrezygnować. Uwaga: przyjść schludnie ubranym!

Podręcznik: "Rynki finansowe" - wyd. C.H.Beck

### System finansowy

Podmioty, które posiadają nadwyżkę kapitału lub potrzebują kapitału:

- os. fizyczne
- skarb państwa
- jednostki samorządu terytorialnego
- gospodarstwa domowe
- państwo

**System** - zbiór elementów wzajemnie ze sobą powiązanych

Na system finansowy składają się:

- rynki:
    - pieniężny
    - kapitałowy
    - instrumentów pochodnych
- instytucje:
    - Narodowy Bank Polski
    - banki
    - SKOK-i
    - domy maklerskie
    - Krajowy Depozyt Papierów Wartościowych
    - Bankowy Fundusz Gwarancyjny
    - Komisja Nadzoru Finansowego
- instrumenty:
    - depozyt
    - kredyt
    - akcja
    - obligacja
    - kwit zastawny
    - intrumenty pochodne
    - itp
- prawo - akty prawne, które regulują funkcjonowanie rynków, instytucji i instrumentów

### Rynki

Podział rynków ze względu na termin transakcji:

- kasowy
- terminowy

Kryterium podziału rynków na kasowe i terminowe jest **czas**. **Rynek** to miejsce, gdzie zawiera się transakcje specyficznym towarem - **instrumentem finansowym**. Instrument finansowy to jest tak naprawdę umowa pomiędzy sprzedającym a kupującym.

### Rynek kasowy

Przykładem rynku kasowego jest kupienie jabłka na targu, albo kupno akcji. Ogólnie rynki kasowe to zawarcie transakcji w tym momencie. Dzieli się na dwa rynki:

- pieniężny - operujemy instrumentami, które trwają do roku czasu (bony Skarbu Państwa, depozyty, certyfikaty depozytowe, obligacje krótkoterminowe, lokaty krótkoterminowe, kredyty krótkoterminowe). Takie instrumenty służą głównie do utrzymania/poprawy/regulowania płynności finansowej. Główną opłatą za tego rodzaju instrumenty jest oprocentowanie. Z naszego punktu widzenia służy do oszczędzania.
- kapitałowy - instrumenty żyją powyżej roku. Przykłady: kredyt długoterminowy, lokata długoterminowa, akcja, obligacja. Rynek związany z inwestowaniem. W odróżnieniu od rynku pieniężnego rynek kapitałowy niesie ze sobą pewne ryzyko - można zyskać, ale także stracić. Dostarczyciel kapitału nie wie, co będzie na końcu. Dla drugiej strony są to głównie pieniędze na rozwój. Rynek kapitałowy dzieli się na dwa rynki:
    - prywatny
    - publiczny

Kryterium podziału rynku kapitałowego na prywatny i publiczny jest "magiczna liczba 150".Jeżeli oferta skierowana jest do więcej niż 150 inwestorów lub nieoznaczonego adresata, to znajdujemy się na rynku publicznym. Ogólnie chodzi o to, że właściciel spółki rozmawia z każdym indywidualnie. Prywatnego rynku nikt nie nadzoruje (a już napewno nie Komisja Nadzoru Finansowego), największe znaczenie ma Kodeks Spółek Handlowych.

Rynek publiczny wyznaczają ustawy:

- Ustawa o ofercie publicznej
- Ustawa o nadzorze nad rynkiem finansowym
- ustawa o nadzorze nad rynkiem kapitałowym
- ustawa o obrocie instrumentami finansowymi
- Kodeks Spółek Handlowych

Jeśli emitent chce skorzystać z rynku publicznego, musi spełnić warunki:

1. sporządzenie prospektu emisyjnego
2. zatwierdzenie prospektu emisyjnego przez KNF
3. upublicznienie prospektu emisyjnego

**Prospekt emisyjny** to podstawowy dokument, który prezentuje spółkę. Rynek publiczny jest rynkiem pilnowanym bardzo ścisłymi aktami prawnymi i jest nadzorowany przez Komisję Nadzoru Finansowego. Polski rynek publiczny powstał w 1991.

Kryteria podziału rynku kasowego na rynek kapitałowy i pieniężny:

- czas życia instrumentu 
- cel

### Rynek terminowy (intrumentów pochodnych)

Przykładem są kontrakty. Ogólnie na rynku terminowym zawieramy jakąś umowę, ale płacimy dopiero za jakiś czas.

### Funkcje rynku kasowego i terminowego

Funkcje rynku kasowego:

- mobilność i mobilizacja kapitału - określają zdolność podmiotów i osób fizycznych do powstrzymywania się od bieżącej konsumpcji na rzecz osiągnięcia w przyszłości efektu finansowego
- transformacja kapitału - zależy od organizacji  rynku - im lepiej rynek jest zorganizowany, im więcej ma instrumentów i im lepsza jest jego płynnośc, tym szybszy i skuteczniejszy jest proces kojarzenia dysponentów wolnego kapitału z podmiotami zgłaszającymi na niego zapotrzebowanie
- alokacja kapitału - określa kierunki, w które płyną strumienie kapitału. Inwestorzy nieustannie poszukują takich instrumentów lokowania wolnych środków, które dają przynajmniej potencjalną szansę uzyskania wyższej efektywności z użyczonego kapitału
- wycena wartości firmy i kapitału - dokonywana jest na rynku kapitałowym na bieżąco

Funkcje rynku terminowego:

- zabezpieczenie - np. na wypadek wahań cen jakiegoś surowca
- spekulacja - osiągania zysku z samej zmienności cen na rynku
- arbitraż - polega na łączeniu transakcji wynikających z zauważalnych różnic cen tego samego surowca na różnych rynkach lub nawet na tym samym rynku